---
title: De behandeling
menu:
  main:
    weight: 400
---
![Behandeling](/uploads/behandeling4.jpg#right)

Voor een Shiatsubehandeling ben je ruim anderhalf uur in mijn behandelkamer met een uitloop tot twee uur. Houd daar rekening mee in verband met mogelijke afspraken daarna.\
Aan de hand van de intake en de eerste behandeling wordt in overleg een behandelplan opgesteld.\
Hoe vaak er behandeld moet worden is afhankelijk van de aard, ernst en duur van de klacht.\
In het algemeen zal er eenmaal per week of twee weken behandeld worden. Preventief en voor "onderhoud" is eens per maand tot kwartaal heel mooi.

De Shiatsubehandeling vindt plaats op een futon (= dunne Japanse matras) op de grond en kan op de blote huid maar wordt meestal gegeven over soepel zittende, liefst katoenen kleding. Het kan soms handig zijn een paar schone, droge sokken mee te nemen.

In de regel kom je naar mijn praktijk, maar als je daartoe niet in staat bent is er een mogelijkheid dat ik je thuis bezoek.

Het is aan te raden niet teveel te eten kort vóór de behandeling en geen zware lichamelijke en/of geestelijke inspanningen te leveren direct ná de behandeling.

Omdat je hele systeem door een behandeling als het ware wordt opgeschud en een nieuw evenwicht moet vinden, kun je je in de loop van de verdere en volgende dag/dagen moe of koud voelen, labiel, mogelijk licht grieperig, beetje "vaag", vaker moeten plassen. Of je kunt je lichter, prettig huilerig, extreem lui of high voelen en heel levendig gaan dromen. Dat kan allemaal maar het hoeft niet.\
Ook is het mogelijk dat er een tijdelijke korte verergering van de klacht optreedt.\
Dit zijn normale ontgiftingsreacties van het lichaam.\
Je kunt dit ondersteunen door veel te drinken, je rust te nemen en eraan toe te geven.

_Basic behandeling uur €65, Vip behandeling anderhalf uur €90, Kind 3 kwartier €60._\
_Een 3-rittenkaart: Basic €165, Vip €240, Kind €150._\
_Wil je een behandeling in de avonduren dan kost dat €10 extra._\
_De rittenkaart is in principe persoonsgebonden en 1 jaar houdbaar, ook inzetbaar bij de andere behandelingen en privélessen, restitutie van niet gebruikte ritten is niet mogelijk._

Een Vip-behandeling is als een Basic, maar dan langer en uitgebreider, klachtgericht en coachend. Voor een kind is de behandeling kort en speels.

<span>Zie verder de prijslijst bij het hoofdstuk kosten. </span>
