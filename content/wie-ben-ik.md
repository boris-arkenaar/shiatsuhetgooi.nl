---
title: Wie ben ik
menu:
  main:
    weight: 400
---
![Luna Westerik](/uploads/mg_7735_klein.jpg)
Mijn naam is Luna Westerik, woonachtig en werkzaam te Bussum.\
Geboren op de dag van de winterzonnewende.\
Moeder van een handvol kinderen uit 1981 tot 1993 die ik vanaf de geboorte van de jongste alle vijf alleen heb grootgebracht met tomeloze energie, humor en vooral loslaten.\
Inmiddels oma van drie hummels.\
In het verleden ben ik, na een opleiding aan de Pedagogische Academie en studie Creatieve Therapie, oa werkzaam geweest als creatief therapeut in (psychiatrische) ziekenhuizen en revalidatiecentra, ik was redactiemedewerker bij een computervakblad, nachtzuster in een verpleeghuis en (terminaal) ouderenhulpverlener, ondertussen 5 jaar Spaans studerend.

Als bij “toeval” ben ik in 2005 op de Shiatsu gestuit, waarna ik eerst een jaar Zen-Shiatsu cursussen in Baarn heb gevolgd.\
Vervolgens heb ik de 3-jarige beroepsopleiding Shiatsutherapie en Chinese geneeskunde gedaan aan de Qing-Bai Academie in Amsterdam en succesvol afgesloten met een diploma in 2009.\
Tussendoor in 2008 deed ik een stoelmassagecursus aan de Internationale Shiatsu School te Antwerpen.\
De Westerse Medische HBO heb ik in 2010 afgerond met een diploma.\
Uiteraard ben ik in het bezit van een diploma EHBO en reanimatie, die elk jaar opgefrist wordt. Drie jaar heb ik de docenten van de Qing-Bai Academie met de praktijklessen voor de eerste-, tweede- en derdejaars studenten geassisteerd.

In 2010 ben ik een werkgroep **Thaise Massage** en **Structurele Shiatsu** gestart.

Vanaf 2012 geef ik **Do-in** lessen.

Sedert 2013 wordt de **Japanse Gezichtsmassage** actief beoefend in de praktijk.

Sinds 2014 is daar de **Oerloop** bijgekomen.

Vanaf 2015 workshops **Zielenkaarten** maken.

Vanaf 2016 wordt ook de **Handanalyse** gepraktizeerd, die ik combineer met **Gelaatkunde** waarin ik nog studerende ben.

In 2017 introduceer ik **GezichtsYoga**.

En in 2018 **Kracht**.

Kijk voor meer info over Oerloop, Kracht, Zielenkaarten en Handanalyse bij: \
http://piith.nl/wie-doet-wat/luna-westerik/

[![Piith](http://piith.nl/wp-content/uploads/2013/08/Piith-Logo-klein-wit-r.jpg)](http://piith.nl)

Na ruim drie jaar een praktijk in Naarden te hebben gehad, ben ik sinds begin 2013 oprichter, eigenaar en manager van de holistische groepspraktijk Piith voor complementaire geneeskunde en behandelwijzen, lessen en workshops.

**Bijscholingen, workshops en seminars:**

2018/19\
Kwaliteitenopstellingen Beeldkracht\
Caroline Franssen, Culemborg

2017\
Gelaatkunde en karakterkunde\
Margot van de Plas, Den Bosch 

2016\
Handanalyse derdejaars\
Ellen Duim, Amsterdam\*\* \*\*

2015\
Shiatsu bij Stress en Trauma\
Clifford Andrews (GB), Berlijn

2014\
Systemisch werk\
Luc Jonker en Joke Kamm, Harfsen

Hormoon-yoga\
Maria den Hertog, Amsterdam

Oergezond coach B-licentie\
Yvonne van Stigt, Houten

2013\
Oergezond behandelaar A-licentie \
Yvonne van Stigt, Houten 

2012\
Shiatsu voor Kinderen\
Britta Ossenbrüggen, Shiatsu zum Leben, Hamburg 

2011\
Schmerzkörper (Painbody) Transformation im Shiatsu\
Britta Ossenbrüggen, Shiatsu zum Leben, Hamburg

* Pregnancy & delivery
* Ohashi's professional bodywork
* Depression and other mental disorders 
* Structural back problems
* Muscle-meridian sedation

Wataru Ohashi, Ohashiatsu, Amsterdam

Polsdiagnostiek\
Joyce Vlaarkamp, Zen Shiatsu, Amsterdam 

2010\
Ancestrale energie en de wondermeridianen\
Hilde Verhulst, Qing-Bai, Amersfoort

Shiatsu in zitpositie\
Maartje Huibers, Qing-bai, Amersfoort 

Wat mij vooral boeit in de Shiatsu is dat je met zulke eenvoudige hulpmiddelen, namelijk je eigen handen, zo’n geweldig potentieel bij de medemens kunt aanspreken en activeren in een als vanzelfsprekende respect- en liefdevolle benadering.

Bij ons in het Westen wordt helaas nog te vaak negatief tegen Oosterse geneeswijzen aangekeken. En dan is er een alternatief circuit dat alléén maar alternatief wil zijn en alle reguliere geneeskunde afwijst. Zelf ben ik een groot voorstander van een combinatie van beide geneeswijzen, Westers en Oosters geïntegreerd dus.
